{
  "title": "na tešče",
  "tags": [
    "poezija"
  ],
  "meta": {
    "index": 4,
    "fileName": "2019-01-03-na-tesce.md",
    "section": "/raztemnenja",
    "dirName": "/articles"
  },
  "date": "2019-01-03",
  "path": "/raztemnenja/na-tesce",
  "permalink": "/raztemnenja/na-tesce",
  "anchors": [],
  "body": "<p>a me ti slučajno testiraš <br>\navanti miloš, brutalna iskrenost<br>\nzahtevam nepredvidljivo slišim kako se mi<br>\nnabira kri v obrazu<br>\nnaredil sem preveč ups<br>\nnaredil že kaj več ker to mi ni dovolj vedno<br>\npred mano utripa tetraeder prodre včasih<br>\nskozi fotosenzitivno stanje<br>\nin se zasidra v shemo tja<br>\nkjer, ko po notranjosti lobanje<br>\ngrmijo plavajoče sinapse,<br>\niskrenje ne prodre skozi žarišče <br>\nraje skozi želodec na tešče in<br>\npostanem duh, socialni retard, pridobljen okus<br>\nda se ga lahk išče<br>\nali me ti slučajno testiraš<br>\nkoliko lahko spustiš, preden spustim<br>\nče umakneš preveč<br>\nte ni več zato tehtno vendar odločno odtegni da<br>\nne rabim razmišljat<br>\nče misliš da ne, ne razmišljaj<br>\nredundanca je v ščipu<br>\nprišla izmenjat podatke, zarubit<br>\nzavarovalniško polico<br>\nnedolžnost in notranji mir<br>\nkliče me rabi me bolj kot jz njo<br>\nin razlaga zamuja<br>\nne boš izvedel kako je tukaj <br>\njz in nikogar <br>\nnikjer <br>\nz odmevom svoje sape<br>\npo aveniji odsotnosti mam privatko <br>\nnihče ni povabljen<br>\npištolj na vodu lako se puni<br>\nsuzama tvojim ljubavi moje</p>\n"
}