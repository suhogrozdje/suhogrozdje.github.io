{
  "title": "orkester brez dirigenta",
  "tags": [
    "poezija"
  ],
  "meta": {
    "index": 2,
    "fileName": "2019-01-30-orkester-brez-dirigenta.md",
    "section": "/raztemnenja",
    "dirName": "/articles"
  },
  "date": "2019-01-30",
  "path": "/raztemnenja/orkester-brez-dirigenta",
  "permalink": "/raztemnenja/orkester-brez-dirigenta",
  "anchors": [],
  "body": "<p>tla so presenetljivo voljna danes<br>\nin zvok toliko oster<br>\nda mi iz ušesa priteče kri<br>\nen čez drugega govorimo<br>\nnihče nikogar, nihče<br>\ndrugega ne posluša<br>\nnič več kot toliko, da lahko<br>\nrečemo nekaj nazaj<br>\nizkoriščanemu nikoli ne povej<br>\nsvojih načinov<br>\nen čez drugega, smo<br>\norkester brez dirigenta<br>\njasna smer<br>\nkot skoraj nični del<br>\nproizvajat disfoničen ton<br>\ntakega, ki ga<br>\nko zaslišiš<br>\nveč ne preslišiš<br>\nmost v resonanci s<br>\nfrekvenco sunkov vetra, bit<br>\nkrč, pat pozicija, nadležen manerizem<br>\nstrmet v brezno<br>\ns prgiščem distance<br>\nv trenutku ko ni več laži na mojem jeziku<br>\nje vse zlagano<br>\nvsi gnetemo iluzorno predstavo<br>\nmomentarne karizme in ostane<br>\nhipersenzitivnost na okus in svetlobo<br>\nvse dokler se ne posušim in<br>\npostanem nazaj dvoje z vsem<br>\nkot večna shizma</p>\n"
}