{
  "title": "pridi",
  "tags": [
    "poezija"
  ],
  "meta": {
    "index": 0,
    "fileName": "2019-04-20-pridi.md",
    "section": "/raztemnenja",
    "dirName": "/articles"
  },
  "date": "2019-04-20",
  "path": "/raztemnenja/pridi",
  "permalink": "/raztemnenja/pridi",
  "anchors": [],
  "body": "<pre>\nče iščem\nte ne najdem\nko ne iščem\nprideš sama\npridi k meni razcefrana\npridi v nečem blesavem\nv nečem brezsmiselnem\nv različnih nogavicah\npridi takšna kot si ko te nihče ne gleda\npridi jezna na svet če ga imaš dovolj\npridi jezna name če sem bil pregrob\npridi v najbolj udobni pižami\npridi ko v tvoji glavi\nniso tvoji možgani\npridi\nbrez da si kdor nisi\nda lahko te opazujem ko ne ravnaš se po predpisih\nveš postane mi malo nerodno ko me s temi očmi\nko pod tvojim bombažem koža\n     grmi\nče vame sikaš\nnaredil bom da predeš\nin preveč čisto preveč me\nzmedeš ko namesto kot ogorek\nse s tabo počutim kot\n     človek\n</pre>\n"
}