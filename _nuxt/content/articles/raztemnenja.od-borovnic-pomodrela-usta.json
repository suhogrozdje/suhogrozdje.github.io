{
  "title": "od borovnic pomodrela usta",
  "tags": [
    "poezija"
  ],
  "meta": {
    "index": 5,
    "fileName": "2018-12-31-od-borovnic-pomodrela-usta.md",
    "section": "/raztemnenja",
    "dirName": "/articles"
  },
  "date": "2018-12-31",
  "path": "/raztemnenja/od-borovnic-pomodrela-usta",
  "permalink": "/raztemnenja/od-borovnic-pomodrela-usta",
  "anchors": [],
  "body": "<p>korak pred lucidnostjo<br>\nvidim skozi tebe<br>\nko me držiš v limbu<br>\nin mi nemo rečeš<br>\nda sem tja šel samovoljno<br>\ngovorim samo absolutno resnico<br>\nod prejšnjega tedna je minil<br>\ntočno en teden in<br>\nmedtem ko kao veš kaj delaš<br>\nsem postal vse tisto<br>\nčesar ne moreš sezuti<br>\nsistem je aksiomatičen in<br>\ninferenca trivialna<br>\nštorklja med selitvijo<br>\npreleti vse od podsaharske afrike do evrope<br>\nko pa ji prestaviš gnezdo za več kot 200m<br>\nga ne najde več<br>\ndokaz s protislovjem<br>\nočitno postane neočitno<br>\nkaj je mandarina kaj klementina<br>\nkaj je višnja kaj češnja<br>\nin si prepovem želeti borovnice<br>\nkatere bi z zavezanimi rokami, zaprtih oči<br>\nz jezikom trgal iz tvojih vej<br>\nrad bi da vidiš me s pomodrelimi ustnicami<br>\nmi eno po eno neseš v usta<br>\nin ne umakneš ko<br>\nugriznem za prst</p>\n"
}