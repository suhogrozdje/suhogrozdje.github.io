---
title: 'udar vještice'
---
spet si v zelje hodim\
šepa mi kontra\
ha, poševna percepcija\
premikam se po simetrali\
ne razlikujem med levo in desno\
med naravnost in vzvratno\
kao udar vještice\
ne mogu okrenuti svoj pogled\
najbolj se počutim živ\
kadar sem čist hin\
pust me, me boš ja ubil\
genijalna ironija\
kako me pustim umirat\
kako nikoli ne izplačam\
kako vedno mislim, da vem kaj je zame prav\
kako nimam besede\
ko na prehodu pogledam\
levo, desno in še enkrat levo\
vsi želimo zavetje\
ampak bog sovraži strahopetce\
pomahaj cerkvam\
turni ne zvonijo tebi\
pomahaj sebi\
tik tak kdo si zdaj\
naj se spridi ali ne\
vse je še bilo preseženo
